---
title: 𑆱𑆫𑆮𑆩
author: 𑆃𑆱𑇀𑆪𑆳𑆁 
date: 𑇓𑇐 𑆩𑆼 𑇒𑇑𑇒𑇓 
toc: true
numbersections: true
include-before:
- '`\newpage{}`{=latex}'
geometry: margin=2.5cm
---

\newpage{}

# 𑆱𑆫𑆮𑆩

𑆱𑆫𑇀𑆮𑆼 𑆩𑆳𑆤𑆮𑆳𑆂 𑆱𑇀𑆮𑆠𑆤𑇀𑆠𑇀𑆫𑆳𑆂 𑆱𑆩𑆶𑆠𑇀𑆥𑆤𑇀𑆤𑆳𑆂 𑆮𑆫𑇀𑆠𑆤𑇀𑆠𑆼 𑆃𑆥𑆴 𑆖, 𑆓𑆿𑆫𑆮𑆢𑆸𑆯𑆳 𑆃𑆣𑆴𑆑𑆳𑆫𑆢𑆸𑆯𑆳 𑆖 𑆱𑆩𑆳𑆤𑆳𑆂 𑆍𑆮 𑆮𑆫𑇀𑆠𑆤𑇀𑆠𑆼𑇅 𑆍𑆠𑆼 𑆱𑆫𑇀𑆮𑆼 𑆖𑆼𑆠𑆤𑆳𑆠𑆫𑇀𑆑𑆯𑆑𑇀𑆠𑆴𑆨𑇀𑆪𑆳𑆁 𑆱𑆶𑆱𑆩𑇀𑆥𑆤𑇀𑆤𑆳𑆂 𑆱𑆤𑇀𑆠𑆴𑇅 𑆃𑆥𑆴 𑆖, 𑆱𑆫𑇀𑆮𑆼𑇁𑆥𑆴 𑆧𑆤𑇀𑆣𑆶𑆠𑇀𑆮𑆨𑆳𑆮𑆤𑆪𑆳 𑆥𑆫𑆱𑇀𑆥𑆫𑆁 𑆮𑇀𑆪𑆮𑆲𑆫𑆤𑇀𑆠𑆶𑇅 𑆃𑆱𑇀𑆪𑆳𑆁 𑆃𑆨𑆴𑆔𑆾𑆰𑆟𑆳𑆪𑆳𑆁 𑆤𑆴𑆫𑇀𑆢𑆴𑆰𑇀𑆛𑆳𑆂 𑆱𑆫𑇀𑆮𑆼𑇁𑆥𑆴 𑆃𑆣𑆴𑆑𑆳𑆫𑆳𑆂 𑆱𑆫𑇀𑆮𑆳𑆟𑇀𑆪𑆥𑆴 𑆖 𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆳𑆟𑆴, 𑆮𑆴𑆤𑆽𑆮 𑆘𑆳𑆠𑆴𑆮𑆫𑇀𑆟𑆬𑆴𑆁𑆓𑆨𑆳𑆰𑆳𑆣𑆫𑇀𑆩𑆫𑆳𑆘𑆤𑆵𑆠𑆴𑆑𑆠𑆢𑆴𑆠𑆫𑆩𑆤𑇀𑆠𑆮𑇀𑆪𑆳𑆢𑆴𑆨𑆼𑆢𑆩𑇀, 𑆫𑆳𑆰𑇀𑆛𑇀𑆫𑆴𑆪𑆁 𑆱𑆳𑆩𑆳𑆘𑆴𑆑𑆳𑆣𑆳𑆫𑆁 𑆱𑆩𑇀𑆥𑆘𑇀𑆘𑆤𑇀𑆩𑆠𑆢𑆴𑆠𑆫 𑆱𑇀𑆠𑆫𑆚𑇀𑆖 𑆃𑆮𑆴𑆓𑆟𑆪𑇀𑆪, 𑆃𑆣𑆴𑆓𑆤𑇀𑆠𑆶𑆁 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆥𑇀𑆫𑆨𑆮𑆠𑆴𑇅 𑆍𑆠𑆢𑆠𑆴𑆫𑆴𑆑𑇀𑆠𑆩𑇀, 𑆑𑆱𑇀𑆪𑆳𑆯𑇀𑆖𑆴𑆢𑆥𑆴 𑆥𑇀𑆫𑆨𑆶𑆱𑆠𑇀𑆠𑆳𑆪𑆳𑆂 𑆤𑆴𑆪𑆩𑆤𑆳𑆤𑇀𑆠𑆫𑇀𑆓𑆠𑆩𑇀, 𑆱𑇀𑆮𑆳𑆣𑆵𑆤𑆱𑇀𑆪 𑆄𑆠𑇀𑆩𑆥𑇀𑆫𑆯𑆳𑆱𑆤𑆼𑆠𑆫𑆠𑆤𑇀𑆠𑇀𑆫𑆱𑇀𑆪, 𑆤𑇀𑆪𑆳𑆱𑆴𑆠𑆤𑇀𑆠𑇀𑆫𑆱𑇀𑆪 𑆮𑆳 𑆮𑆳𑆱𑇀𑆠𑆮𑇀𑆪𑆱𑇀𑆪 𑆥𑇀𑆫𑆢𑆼𑆯𑆱𑇀𑆪 𑆢𑆼𑆯𑆱𑇀𑆪 𑆮𑆳 𑆫𑆳𑆘𑆤𑆵𑆠𑆴𑆑𑆱𑆵𑆩𑆳𑆤𑆴𑆧𑆤𑇀𑆣𑆤𑆳𑆤𑇀𑆠𑆳𑆫𑆳𑆰𑇀𑆛𑇀𑆫𑆴𑆑𑆱𑇀𑆠𑆫𑆳𑆣𑆳𑆫𑆼𑆟 𑆤 𑆑𑆾𑇁𑆥𑆴 𑆨𑆼𑆢𑆾 𑆮𑆴𑆣𑆳𑆱𑇀𑆪𑆠𑆼𑇅 𑆱𑆫𑇀𑆮𑆾𑇁𑆥𑆴 𑆘𑆤𑆂 𑆘𑆵𑆮𑆤𑆱𑇀𑆮𑆳𑆠𑆤𑇀𑆠𑇀𑆫𑇀𑆪𑆱𑆶𑆫𑆑𑇀𑆰𑆳𑆣𑆴𑆑𑆳𑆫𑆁 𑆱𑆁𑆣𑆠𑇀𑆠𑆼𑇅 𑆤 𑆑𑆩𑆥𑆴 𑆘𑆤𑆁 𑆢𑆳𑆱𑆠𑇀𑆮𑆼𑆤 𑆥𑆫𑆳𑆣𑆵𑆤𑆠𑇀𑆮𑆼𑆤 𑆮𑆳 𑆣𑆳𑆫𑆪𑆴𑆠𑆶𑆁 𑆃𑆤𑆶𑆘𑇀𑆚𑆳𑆱𑇀𑆪𑆠𑆼𑇅 𑆃𑆥𑆴 𑆖 𑆢𑆳𑆱𑆮𑇀𑆪𑆳𑆥𑆳𑆫𑆂 𑆥𑆷𑆫𑇀𑆟𑆫𑆷𑆥𑆼𑆟 𑆥𑇀𑆫𑆠𑆴𑆰𑆴𑆢𑇀𑆣𑆂 𑆱𑇀𑆡𑆳𑆱𑇀𑆪𑆠𑆴𑇅 𑆤 𑆑𑆩𑆥𑆴 𑆘𑆤𑆁 𑆮𑆴𑆫𑆶𑆣𑇀𑆪 𑆃𑆮𑆩𑆳𑆤𑆤𑆳𑆠𑇀𑆩𑆑𑆁 𑆮𑇀𑆪𑆮𑆲𑆳𑆫𑆁 𑆢𑆟𑇀𑆝𑆁 𑆮𑆳 𑆑𑇀𑆫𑆷𑆫𑆁 𑆃𑆩𑆳𑆤𑆮𑆵𑆪𑆁 𑆥𑇀𑆫𑆠𑆾𑆢𑆤𑆁 𑆮𑆳 𑆥𑇀𑆫𑆮𑆫𑇀𑆠𑆪𑆴𑆠𑆶𑆁 𑆃𑆤𑆶𑆘𑇀𑆚𑆳𑆱𑇀𑆪𑆠𑆼𑇅 